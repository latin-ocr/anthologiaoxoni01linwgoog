ANTHOLOGIA OXONIENSIS, 45 i

XXV.

propinatio st britan.

LUMINIBUS prior ipsa tuis, mea vita, propines, Α
Sic referent gratas mox mea rite vioes3

Sive libet roseis paterae dare basia labris,
Imprime, et iste mero dulcior haustus erit.

Nam mihi quae dudum fervet sitis aegra sub into
Pectore, sola deum vult sibi vina dari.

Verum ego, et ipsius biberem si nectar Olympi,

J urarem hoo labris postposuisse tuis.

Purpuream nuper misi tibi, cara, corollam
(Parvula, et haud meritis munera digna tuis);

’Et dixi arridens: “ Dominae si forte placebis,
Iste tuus nunquam, erede, peribit odor.”

Quae, simul afflaras divino ex ore, trementes
Protinus 'in nostras jussa redire manus,

J am proprium subito nescit mutata decorem,

Et tuus ex illo tempore mansit honos.
w. n.

 

