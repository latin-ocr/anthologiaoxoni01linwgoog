ANTHOLOGIA OXONIENSIS.

Sive fremat ventus rapidi cum verbere nimbi,
Et quatiat fragilem turbinis ira casam3
Sive feras noti sectemur in aequore campi3

Admonitus de te multa revolvet amor.

Plena tui referent nobis te sola locorum,
Debitus et lacrymae non tibi deerit honos·
Dulcis eras, animum donec non amplius aegrum

Haec potuit grata vita juvare mora3
Donec et exstincto nequeat miserescere sensu

Ipse dolor, luctus causa perennis eris.

B.

XXXVI.
’ curtraco striatam.

NON genialis erat tibi, sed, Clearista, rogatis,
Quo fuit in tristi zona soluta toro.

Vespere nam nuptae festum tibicine limen
Et thalami pulsae perstrepuere fores3

Mane graves planctus trepidas sonuere per aedes,
Mutus et est'querula voce fugatus Hymen.

Quae modo consortem lecti deduxit habendam
Conjugis ad laetam pronuba taeda domum3

Ipsa (nefas ἱ) eadem pompam comitata supremam
Praefuit internae dux minus apta viae.

65

 

